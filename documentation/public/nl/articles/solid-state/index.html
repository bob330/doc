<!doctype html><html class=theme-light lang=nl><head><meta charset=utf-8><meta name=viewport content="width=device-width,initial-scale=1"><meta name=description content><meta name=keywords content><meta name=copyright content="1995-2024 The FreeBSD Foundation"><link rel=canonical href=https://docs.freebsd.org/nl/articles/solid-state/><title>FreeBSD en Solid State Apparaten | FreeBSD Documentation Portal</title>
<meta name=theme-color content="#790000"><meta name=color-scheme content="system light dark high-contrast"><link rel="shortcut icon" href=https://docs.freebsd.org/favicon.ico><link rel=stylesheet href=https://docs.freebsd.org/styles/main.min.css><link rel=stylesheet href=https://docs.freebsd.org/css/font-awesome-min.css><script defer src=/js/theme-chooser.min.js></script><script defer src=/js/copy-clipboard.min.js></script><script defer src=/js/search.min.js></script><meta name=twitter:card content="summary"><meta name=twitter:domain content="docs.FreeBSD.org"><meta name=twitter:site content="@freebsd"><meta name=twitter:url content="https://twitter.com/freebsd"><meta property="og:title" content="FreeBSD en Solid State Apparaten"><meta property="og:description" content><meta property="og:type" content="website"><meta property="og:image" content="https://docs.freebsd.org/favicon.ico"><meta property="og:image:alt" content="FreeBSD Logo"><meta property="og:locale" content="nl"><meta property="og:url" content="https://docs.freebsd.org/nl/articles/solid-state/"><meta property="og:site_name" content="FreeBSD Documentation Portal"><script type=application/ld+json>{"@context":"http://schema.org","@type":"Article","url":"https:\/\/docs.freebsd.org\/nl\/articles\/solid-state\/","name":"FreeBSD Documentation Portal","headline":"FreeBSD Documentation Portal","description":"FreeBSD Documentation Portal"}</script></head><body><header><div class=header-container><div class=logo-menu-bars-container><a href=https://www.FreeBSD.org class=logo><img src=https://docs.freebsd.org/images/FreeBSD-monochromatic.svg width=160 height=50 alt="FreeBSD logo">
</a><label class=menu-bars for=menu-bars><i class="fa fa-bars" aria-hidden=true></i></label></div><input id=menu-bars type=checkbox><nav><ul class=menu><li class=menu-item><input id=about type=checkbox>
<a href=# aria-label="Navigate to About section"><label class=menu-item-description for=about>About
<i class="fa fa-angle-down fa-lg" aria-hidden=true></i></label></a><ul class=sub-menu><li class=title><a href=https://www.freebsd.org/about/ target=_blank>About</a></li><li><a href=https://www.freebsd.org/about/ target=_blank>FreeBSD</a></li><li><a href=https://freebsdfoundation.org/about-us/about-the-foundation/ target=_blank>FreeBSD Foundation</a></li><li><a href=https://www.freebsd.org/internal/code-of-conduct/ target=_blank>Code of Conduct</a></li></ul></li><li class=menu-item><input id=download type=checkbox>
<a href=# aria-label="Navigate to get FreeBSD section"><label class=menu-item-description for=download>Get FreeBSD
<i class="fa fa-angle-down fa-lg" aria-hidden=true></i></label></a><ul class=sub-menu><li class=title><a href=https://www.freebsd.org/where/ target=_blank>Get FreeBSD</a></li><li><a href=https://www.freebsd.org/releases/ target=_blank>Release Information</a></li><li><a href=https://www.freebsd.org/releng/ target=_blank>Release Engineering</a></li><li><a href=https://www.freebsd.org/security/ target=_blank>Security Advisories</a></li></ul></li><li class=menu-item><input id=documentation type=checkbox>
<a href=# aria-label="Navigate to get Documentation section"><label class=menu-item-description for=documentation>Documentation
<i class="fa fa-angle-down fa-lg" aria-hidden=true></i></label></a><ul class=sub-menu><li class=title><a href=/nl>Documentation portal</a></li><li><a href=https://docs.freebsd.org/nl/books/handbook>FreeBSD Handbook</a></li><li><a href=https://docs.freebsd.org/nl/books/porters-handbook>Porter's Handbook</a></li><li><a href=https://docs.FreeBSD.org/en/books/fdp-primer>Documentation Project Handbook</a></li><li><a href=https://man.FreeBSD.org target=_blank>Manual pages</a></li><li><a href=https://papers.FreeBSD.org target=_blank>Presentations and papers</a></li><li><a href=https://wiki.FreeBSD.org target=_blank>Wiki</a></li><li><a href=https://docs.freebsd.org/nl/books>Books</a></li><li><a href=https://docs.freebsd.org/nl/articles>Articles</a></li></ul></li><li class=menu-item><input id=community type=checkbox>
<a href=# aria-label="Navigate to get Community section"><label class=menu-item-description for=community>Community
<i class="fa fa-angle-down fa-lg" aria-hidden=true></i></label></a><ul class=sub-menu><li class=title><a href=https://www.freebsd.org/community/>Community</a></li><li><a href=https://docs.freebsd.org/nl/articles/contributing>Get involved</a></li><li><a href=https://forums.freebsd.org/ target=_blank>Forum</a></li><li><a href=https://lists.freebsd.org/ target=_blank>Mailing lists</a></li><li><a href=https://wiki.freebsd.org/IRC/Channels target=_blank>IRC Channels</a></li><li><a href=https://bugs.freebsd.org/bugzilla/ target=_blank>Bug Tracker</a></li><li><a href=https://www.freebsd.org/support/ target=_blank>Support</a></li></ul></li></ul></nav><div class=search-donate-container><form class=search method=get id=search-header-form action=https://docs.freebsd.org/search name=search-header-form><input type=hidden name=DB value=nl>
<input id=words name=P type=text size=20 maxlength=255>
<button>
<i class="fa fa-search" aria-hidden=true></i></button></form><div class=donate><a href=https://freebsdfoundation.org/donate/ target=_blank><span class=heart>♥</span>
Donate</a></div></div></div></header><main class=main-wrapper-article><div class=article><h1 class=title>FreeBSD en Solid State Apparaten</h1><div class="admonitionblock note"><p><i class="fa fa-exclamation-circle" aria-hidden=true></i>
This translation may be out of date. To help with the translations please access the <a href=https://translate-dev.freebsd.org/ target=_blank>FreeBSD translations instance</a>.</p></div><div class=copyright>Copyright © 2001, 2009 The FreeBSD Documentation Project</div><div class=legalnotice><a id=trademarks></a><details><summary>trademarks</summary><p>FreeBSD is een geregistreerd handelsmerk van de FreeBSD Foundation.</p><p>Veel van de termen die door fabrikanten en verkopers worden gebruikt om hun producten te onderscheiden worden geclaimd als handelsmerk. Op de plaatsen waar deze handelsmerken in dit document voorkomen, en het &amp;os; Project op de hoogte was van de claim op het handelsmerk, worden de termen gevolgd door het symbool “™” of het symbool “®”.</p></details></div><div class=toc-mobile><h3>Table of Contents</h3><nav id=TableOfContents><ul><li><a href=#intro>1. Solid State Disk-apparaten</a></li><li><a href=#kernel>2. Kernelopties</a></li><li><a href=#ro-fs>3. Het <code>rc</code>-deelsysteem en alleen-lezen bestandssystemen</a></li><li><a href=#_een_bestandssysteem_uit_het_niets_opbouwen>4. Een bestandssysteem uit het niets opbouwen</a></li><li><a href=#strategies>5. Systeemstragiën voor kleine en alleen-lezen omgevingen.</a></li></ul></nav></div><div id=preamble><div class=sectionbody><div class="paragraph abstract-title"><p>Samenvatting</p></div><div class=paragraph><p>Dit artikel behandelt het gebruik van solid state disk-apparaten in FreeBSD voor het maken van embedded systemen.</p></div><div class=paragraph><p>Embedded systemen hebben het voordeel van verhoogde stabiliteit wegens het ontbreken van bewegende delen (harde schijven). Er moet echter rekening worden gehouden met de over het algemeen weinig beschikbare schijfruimte in het systeem en de duurzaamheid van het opslagmedium.</p></div><div class=paragraph><p>Specifieke onderwerpen die aan bod komen omvatten de typen en attributen van solid state-media die geschikt zijn om in FreeBSD als schijf te gebruiken, kernelopties die interessant zijn in zo’n omgeving, de mechanismen van <span class=filename>rc.initdiskless</span> die de initialisatie van zulke systemen automatiseren en de noodzaak voor alleen-lezen bestandssystemen, en het van voor af aan bouwen van bestandssystemen. Het artikel zal afsluiten met wat algemene strategiën voor kleine en alleen-lezen FreeBSD-omgevingen.</p></div><div class=paragraph><p><em>Vertaald door René Ladan</em>.</p></div><hr></div></div><div class=sect1><h2 id=intro>1. Solid State Disk-apparaten<a class=anchor href=#intro></a></h2><div class=sectionbody><div class=paragraph><p>Het bereik van dit artikel zal beperkt zijn tot solid state disk-apparaten die gemaakt zijn met flash-geheugen. Flash-geheugen is een solid state-geheugen (geen bewegende onderdelen) dat niet-vluchtig is (het geheugen blijft gegevens behouden zelf nadat alle stroombronnen zijn ontkoppeld). Flash-geheugen kan enorme fysieke schokken weerstaan en is redelijk snel (de oplossingen met flash-geheugens die in dit artikel worden behandeld zijn iets langzamer dan een EIDE-harde schijf voor schrijfbewerkingen, en veel sneller voor leesbewerkingen). Een heel belangrijk aspect van flash-geheugen, waarvan de ramnificaties later in dit artikel besproken zullen worden, is dat elke sector een beperkte herschrijfcapaciteit heeft. Een sector flash-geheugen kan maar een bepaald aantal keren beschreven, gewist, en herschreven worden voordat de sector permanent onbruikbaar wordt. Hoewel veel flash-geheugenproducten automatisch slechte blokken in kaart brengen, en hoewel sommigen zelfs schrijfoperaties gelijkmatig over de eenheid distribueren, blijft het een feit dat er een limiet bestaat aan de hoeveelheid waarmee het apparaat kan worden beschreven. Concurrerende apparaten hebben tussen de 1.000.000 en 10.000.000 schrijfbewerkingen per sector in hun specificaties staan. Dit getal varieert vanwege de omgevingstemperatuur.</p></div><div class=paragraph><p>In het bijzonder worden ATA-compatibele compact-flash-eenheden besproken, welke vrij populair zijn als opslagmedium voor digitale camera’s. Bijzonder interessant is het feit dat de pinnen ervan precies met die van de IDE-bus overeenkomen en dat ze compatibel zijn met de ATA-commandoverzameling. Daarom kunnen deze apparaten direct aan een IDE-bus in een computer gekoppeld worden met een zeer eenvoudige en goedkope adapter. Eenmaal op deze wijze geïmplementeerd zien besturingssystemen zoals FreeBSD het apparaat als een normale harde schijf (doch klein).</p></div><div class=paragraph><p>Er bestaan nog andere solid state disk-oplossingen, maar hun kosten, zeldzaamheid, en relatieve gebruiksongemak plaatst ze buiten het bereik van dit artikel.</p></div></div></div><div class=sect1><h2 id=kernel>2. Kernelopties<a class=anchor href=#kernel></a></h2><div class=sectionbody><div class=paragraph><p>Enkele kernelopties zijn specifiek interessant voor degenen die een embedded FreeBSD-systeem creëren.</p></div><div class=paragraph><p>Alle embedded FreeBSD-systemen die flash-geheugen als systeemschijf gebruiken zullen geïntereseerd zijn in geheugenschijven en geheugenbestandssystemen. Vanwege het beperkt aantal keren dat het flash-geheugen kan worden beschreven, is het het waarschijnlijkst dat de schijf en de bestandssystemen op de schijf als alleen-lezen worden aangekoppeld. In deze omgeving zullen bestandssystemen zoals <span class=filename>/tmp</span> en <span class=filename>/var</span> als geheugenbestandssystemen worden aangekoppeld zodat het systeem logs kan creëren en tellers en tijdelijke bestanden kan bijwerken. Geheugenbestandssystemen zijn een kritiek station naar een succesvolle implementatie van solid state FreeBSD.</p></div><div class=paragraph><p>De volgende regels dienen in uw kernelinstellingenbestand te staan:</p></div><div class="literalblock programlisting"><div class=content><pre>options         MFS             # Geheugenbestandssysteem
options         MD_ROOT         # md-apparaat bruikbaar als een potentieel root-apparaat
pseudo-device   md              # geheugenschijf</pre></div></div></div></div><div class=sect1><h2 id=ro-fs>3. Het <code>rc</code>-deelsysteem en alleen-lezen bestandssystemen<a class=anchor href=#ro-fs></a></h2><div class=sectionbody><div class=paragraph><p>De post-boot-initialisatie van een embedded FreeBSD-systeem wordt beheerd door <span class=filename>/etc/rc.initdiskless</span>.</p></div><div class=paragraph><p><span class=filename>/etc/rc.d/var</span> koppelt <span class=filename>/var</span> als een geheugenbestandssysteem aan, maakt een instelbare lijst van mappen in <span class=filename>/var</span> aan met het commando <a href="https://man.freebsd.org/cgi/man.cgi?query=mkdir&amp;sektion=1&amp;format=html">mkdir(1)</a>, en verandert de modus van sommige van deze mappen. Tijdens het uitvoeren van <span class=filename>/etc/rc.d/var</span> is er nog een <span class=filename>rc.conf</span>-variabele in het spel - <code>varsize</code>. Het bestand <span class=filename>/etc/rc.d/var</span> maakt een partitie <span class=filename>/var</span> aan gebaseerd op de waarde van deze variabele in <span class=filename>rc.conf</span>:</p></div><div class="literalblock programlisting"><div class=content><pre>varsize=8192</pre></div></div><div class=paragraph><p>Onthoud dat deze waarde standaard in sectoren is.</p></div><div class=paragraph><p>Het feit dat <span class=filename>/var</span> een bestandssysteem is dat zowel gelezen als geschreven wordt is een belangrijk verschil, aangezien de partitie <span class=filename>/</span> (en alle andere partities die op uw flash-medium kunnen staan) als alleen-lezen aangekoppeld dienen te worden. In <a href=#intro>Solid State Disk-apparaten</a> hebben we de beperkingen van flash-geheugen uiteen gelegd - in bijzonder de beperkte herschrijfcapaciteit. Het belang van het niet als lezen-schrijven aankoppelen van flash-media en het belang van het niet gebruiken van een wisselbestand kunnen niet genoeg benadrukt worden. Een wisselbestand op een druk systeem kan binnen een jaar een flash-medium opmaken. Het uitgebreid loggen of aanmaken en vernietigen van tijdelijke bestanden kan hetzelfde doen. Daarom dient u, naast het verwijderen van de regel <code>swap</code> uit het bestand <span class=filename>/etc/fstab</span>, ook de Options van elk bestandssysteem als volgt op <code>ro</code> te zetten:</p></div><div class="literalblock programlisting"><div class=content><pre># Device                Mountpoint      FStype  Options         Dump    Pass#
/dev/ad0s1a             /               ufs     ro              1       1</pre></div></div><div class=paragraph><p>Op een gemiddeld systeem zullen enkele applicaties het onmiddellijk niet meer doen als gevolg van deze verandering. cron zal niet correct draaien vanwege ontbrekende cron-tabellen in het <span class=filename>/var</span> dat door <span class=filename>/etc/rc.d/var</span> is aangemaakt, en syslog en DHCP zullen problemen ondervinden als gevolg van het alleen-lezen bestandssysteem en ontbrekende items in het <span class=filename>/var</span> dat <span class=filename>/etc/rc.d/var</span> heeft aangemaakt. Dit zijn slechts tijdelijke problemen, en worden tezamen met oplossingen voor het uitvoeren van andere veelgebruikte softwarepakketten behandeld in <a href=#strategies>Systeemstragiën voor kleine en alleen-lezen omgevingen.</a>.</p></div><div class=paragraph><p>Een belangrijk ding om te onthouden is dat een bestandssysteem dat met <span class=filename>/etc/fstab</span> als alleen-lezen was aangekoppeld ten alle tijden lezen-schrijven kan worden gemaakt door dit commando te geven:</p></div><div class=listingblock><div class=content><pre class="rouge highlight"><code data-lang=shell><span class=c># /sbin/mount -uw partitie</span></code></pre></div></div><div class=paragraph><p>en kan op alleen-lezen worden teruggezet met het commando:</p></div><div class=listingblock><div class=content><pre class="rouge highlight"><code data-lang=shell><span class=c># /sbin/mount -ur partitie</span></code></pre></div></div></div></div><div class=sect1><h2 id=_een_bestandssysteem_uit_het_niets_opbouwen>4. Een bestandssysteem uit het niets opbouwen<a class=anchor href=#_een_bestandssysteem_uit_het_niets_opbouwen></a></h2><div class=sectionbody><div class=paragraph><p>Omdat ATA-compatibele compact-flash-kaarten door FreeBSD als normale IDE harde schijven worden gezien, kunt u theoretisch FreeBSD vanaf het netwerk installeren door de floppies kern en mfsroot of een CD te gebruiken.</p></div><div class=paragraph><p>Zelfs een kleine installatie van FreeBSD die normale installatieprocedures gebruikt kan echter een systeem produceren met een omvang van meer dan 200 MB. Omdat de meeste mensen kleinere flash-geheugenapparaten zullen gebruiken (128 MB wordt als redelijk groot gezien - 32 of zelfs 16 MB is gebruikelijk) is een installatie dat de normale mechanismen gebruikt niet mogelijk er is simpelweg niet genoeg schijfruimte voor zelfs de kleinste van de conventionele installaties.</p></div><div class=paragraph><p>De gemakkelijkste manier om over deze beperking heen te komen is om FreeBSD met conventionele middelen naar een normale harde schijf te installeren. Kleedt, nadat de installatie voltooid is, het besturingssysteem uit tot een grootte die op uw flash-medium past, en pak vervolgens het gehele bestandssysteem in. De volgende stappen leiden u door het proces heen van een normaal flash-geheugen voorbereiden op uw ingepakte bestandssysteem. Omdat er geen normale installatie wordt uitgevoerd, moeten bewerkingen zoals partitioneren, labelen, het aanmaken van bestandssystemen, etcetera met de hand uitgevoerd worden. Naast de floppies kern en mfsroot heeft u ook de floppy fixit nodig.</p></div><div class="exampleblock procedure"><div class=content><div class="olist arabic"><ol class=arabic><li><p>Het flash-media-apparaat partitioneren</p><div class=paragraph><p>Kies nadat er met de floppies kern en mfsroot is opgestart <code>custom</code> uit het installatiemenu. Kies <code>partition</code> in het aangepaste installatiemenu. In het partitiemenu dient u alle bestaande partities te wissen met de toets <kbd>d</kbd>. Maak nadat alle bestaande partities gewist zijn een partitie aan met de toets <kbd>c</kbd> en accepteer de standaardwaarde voor de grootte van de partitie. Zorg ervoor dat het type van de partitie op <code>165</code> is ingesteld wanneer daar naar wordt gevraagd. Schrijf nu deze partitietabel naar schijf door op de toets <kbd>w</kbd> te drukken (dit is een verborgen optie op dit scherm). Wanneer u een ATA-compatibele flash-kaart gebruikt, dient u de opstartbeheerder van FreeBSD te gebruiken. Druk nu op de toets <kbd>q</kbd> om het partitiemenu te verlaten. Het menu van de opstartbeheerder wordt nog een keer aan u getoond - herhaal de keuze die u eerder heeft gemaakt.</p></div></li><li><p>De bestandssystemen op uw flash-geheugenapparaat aanmaken</p><div class=paragraph><p>Verlaat het aangepaste installatiemenu, en kies van het hoofdinstallatiemenu de optie <code>fixit</code>. Geef na het binnengaan van de fixit-omgeving het volgende commando:</p></div><div class=listingblock><div class=content><pre class="rouge highlight"><code data-lang=shell><span class=c># disklabel -e /dev/ad0c</span></code></pre></div></div><div class=paragraph><p>Op dit punt bent u de tekstverwerker vi binnengegaan onder toezien van het commando disklabel. Vervolgens dient u een regel met <code>a:</code> aan het einde van het bestand toe te voegen. Deze regel dient er als volgt uit te zien:</p></div><div class="literalblock programlisting"><div class=content><pre>a:      123456  0       4.2BSD  0       0</pre></div></div><div class=paragraph><p>Hierbij is <em>123456</em> een getal dat exact gelijk is aan het getal in de bestaande regel met <code>c:</code> voor de grootte. In feite dupliceert u de bestaande regel met <code>c:</code> als een regel met <code>a:</code>, met daarbij <code>4.2BSD</code> als type van het bestandssysteem. Sla het bestand op en verlaat de tekstverwerker.</p></div><div class=listingblock><div class=content><pre class="rouge highlight"><code data-lang=shell><span class=c># disklabel -B -r /dev/ad0c</span>
<span class=c># newfs /dev/ad0a</span></code></pre></div></div></li><li><p>Uw bestandssysteem op het flash-medium plaatsen</p><div class=paragraph><p>Koppel het nieuw voorbereide flash-medium aan:</p></div><div class=listingblock><div class=content><pre class="rouge highlight"><code data-lang=shell><span class=c># mount /dev/ad0a /flash</span></code></pre></div></div><div class=paragraph><p>Activeer deze machine in het netwerk zodat we ons tar-bestand kunnen overzenden en het op het bestandssysteem van het flash-medium kunnen uitpakken. Een manier om dit te doen is:</p></div><div class=listingblock><div class=content><pre class="rouge highlight"><code data-lang=shell><span class=c># ifconfig xl0 192.168.0.10 netmask 255.255.255.0</span>
<span class=c># route add default 192.168.0.1</span></code></pre></div></div><div class=paragraph><p>Nu de machine op het netwerk is, kan het tar-bestand worden overgezonden. U kunt nu tegen een dilemma aanlopen - als bijvoorbeeld uw flash-geheugen 128 MB groot is, en uw tar-bestand groter is dan 64 MB, kan uw tar-bestand niet op het zelfde moment op het flash-medium staan als dan wanneer u het uitpakt - u zult schijfruimte tekort komen. Een oplossing voor dit probleem is, wanneer u FTP gebruikt, om het bestand uitpakt terwijl u het over FTP verzendt. Als u de overdracht op deze manier aanpakt, zult u nooit het tar-bestand en de inhoud ervan op hetzelfde moment op uw schijf hebben:</p></div><div class=listingblock><div class=content><pre class="rouge highlight"><code data-lang=shell>ftp&gt; get tar-bestand.tar <span class=s2>&#34;| tar xvf -&#34;</span></code></pre></div></div><div class=paragraph><p>Als uw tar-bestand met gzip is ingepakt, kunt u dit ook voor elkaar krijgen:</p></div><div class=listingblock><div class=content><pre class="rouge highlight"><code data-lang=shell>ftp&gt; get tar-bestand.tar <span class=s2>&#34;| zcat | tar xvf -&#34;</span></code></pre></div></div><div class=paragraph><p>Nadat de inhoud van uw ge-tar-de bestandssysteem op het bestandssysteem van uw flash-geheugen staan, kunt u het flash-geheugen afkoppelen en opnieuw opstarten:</p></div><div class=listingblock><div class=content><pre class="rouge highlight"><code data-lang=shell><span class=c># cd /</span>
<span class=c># umount /flash</span>
<span class=c># exit</span></code></pre></div></div><div class=paragraph><p>Aangenomen dat u uw bestandssysteem correct heeft geconfigureerd toen het gebouwd werd op de normale harde schijf (met uw bestandssystemen als alleen-lezen aangekoppeld en met de nodige opties in de kernel gecompileerd) zou u nu succesvol uw embedded FreeBSD-systeem moeten kunnen opstarten.</p></div></li></ol></div></div></div></div></div><div class=sect1><h2 id=strategies>5. Systeemstragiën voor kleine en alleen-lezen omgevingen.<a class=anchor href=#strategies></a></h2><div class=sectionbody><div class=paragraph><p>In <a href=#ro-fs>Het <code>rc</code>-deelsysteem en alleen-lezen bestandssystemen</a> werd erop gewezen dat het bestandssysteem <span class=filename>/var</span> zoals geconstrueerd door <span class=filename>/etc/rc.d/var</span> en de aanwezigheid van een hoofdbestandssysteem dat alleen gelezen kan worden problemen veroorzaakt met veel alledaagse softwarepakketten die door FreeBSD gebruikt worden. In dit artikel zullen suggesties voor het succesvol draaien van cron, syslog, ports-installaties en de webserver Apache worden gegeven.</p></div><div class=sect2><h3 id=_cron>5.1. cron<a class=anchor href=#_cron></a></h3><div class=paragraph><p>Tijdens het opstarten wordt <span class=filename>/var</span> bevolkt door <span class=filename>/etc/rc.d/var</span> dat de lijst van <span class=filename>/etc/mtree/BSD.var.dist</span> gebruikt, dus <span class=filename>cron</span>, <span class=filename>cron/tabs</span>, <span class=filename>at</span>, en nog wat andere standaardmappen worden aangemaakt.</p></div><div class=paragraph><p>Dit lost echter nog niet het probleem van het behouden van cron-tabellen na het opnieuw opstarten op. Wanneer het systeem opnieuw opstart, zal het bestandssysteem <span class=filename>/var</span> dat in het geheugen staat verdwijnen en zullen alle cron-tabellen die er in stonden ook verdwijnen. Daarom is een oplossing hiervoor het aanmaken van cron-tabellen voor de gebruikers die ze nodig hebben, uw bestandssysteem <span class=filename>/</span> als lezen-schrijven aan te koppelen en die cron-tabellen naar een veilige plaats zoals <span class=filename>/etc/tabs</span> te kopiëren en een regel aan het einde van <span class=filename>/etc/rc.initdiskless</span> toe te voegen die deze cron-tabellen naar <span class=filename>/var/cron/tabs</span> kopieert nadat die map is aangemaakt tijdens de syseeminitialisatie. U moet misschien ook een regel toevoegen die de modi en toestemmingen van de mappen die u aanmaakt en de bestanden die u met <span class=filename>etc/rc.initdiskless</span> kopieert verandert.</p></div></div><div class=sect2><h3 id=_syslog>5.2. syslog<a class=anchor href=#_syslog></a></h3><div class=paragraph><p><span class=filename>syslog.conf</span> specificeert de plaats van bepaalde logbestanden die in <span class=filename>/var/log</span> bestaan. Deze bestanden worden niet door <span class=filename>/etc/rc.d/var</span> tijdens de systeeminitialisatie aangemaakt. Daarom dient u ergens na de sectie die de mappen in <span class=filename>/var</span> aanmaakt in <span class=filename>/etc/rc.d/var</span> iets als het volgende toevoegen:</p></div><div class=listingblock><div class=content><pre class="rouge highlight"><code data-lang=shell><span class=c># touch /var/log/security /var/log/maillog /var/log/cron /var/log/messages</span>
<span class=c># chmod 0644 /var/log/*</span></code></pre></div></div></div><div class=sect2><h3 id=_ports_installeren>5.3. Ports installeren<a class=anchor href=#_ports_installeren></a></h3><div class=paragraph><p>Voordat de veranderingen die nodig zijn om succesvol de portsboom te gebruiken besproken worden, is een herinnering ten aanzien van de alleen-lezen-natuur van uw bestandssystemen op het flash-medium op zijn plaats. Aangezien ze alleen-lezen zijn, dient u ze tijdelijk als lezen-schrijven aan te koppelen waarbij de koppelsyntaxis zoals getoond in <a href=#ro-fs>Het <code>rc</code>-deelsysteem en alleen-lezen bestandssystemen</a> wordt gebruikt. U dient deze bestandssystemen altijd als alleen-lezen te herkoppelen als u klaar bent met enig onderhoud - onnodige schrijfacties naar het flash-medium kunnen de levensduur ervan aanzienlijk verkorten.</p></div><div class=paragraph><p>Om het mogelijk te maken om een portsmap binnen te gaan en succesvol make <code>install</code> uit te voeren, moeten we een pakketmap op een bestandssysteem aanmaken dat niet geheugengebaseerd is en dat onze pakketten tussen herstarts bijhoudt. Omdat het toch nodig is om uw bestandssystemen als lezen-schrijven te koppelen voor het installeren van een pakket, is het zinnig om aan te nemen dat een gebied op het flash-medium ook gebruikt kan worden om pakketinformatie naar te schrijven.</p></div><div class=paragraph><p>Maak als eerste een map aan voor de pakketdatabase. Dit is normaliter <span class=filename>/var/db/pkg</span>, maar we kunnen het daar niet plaatsen aangezien het telkens als het systeem wordt opgestart zal verdwijnen.</p></div><div class=listingblock><div class=content><pre class="rouge highlight"><code data-lang=shell><span class=c># mkdir /etc/pkg</span></code></pre></div></div><div class=paragraph><p>Voeg nu een regel aan <span class=filename>/etc/rc.d/var</span> toe die de map <span class=filename>/etc/pkg</span> aan <span class=filename>/var/db/pkg</span> koppelt. Een voorbeeld:</p></div><div class=listingblock><div class=content><pre class="rouge highlight"><code data-lang=shell><span class=c># ln -s /etc/pkg /var/db/pkg</span></code></pre></div></div><div class=paragraph><p>Nu zal telkens wanneer u uw bestandssystemen als lezen-schrijven aankoppelt en een pakket installeert, make <code>install</code> werken, en zal de pakketinformatie succesvol naar <span class=filename>/etc/pkg</span> worden geschreven (omdat het bestandssysteem op dat moment als lezen-schrijven is aangekoppeld) wat altijd als <span class=filename>/var/db/pkg</span> beschikbaar is voor het besturingssysteem.</p></div></div><div class=sect2><h3 id=_apache_web_server>5.4. Apache Web Server<a class=anchor href=#_apache_web_server></a></h3><div class="admonitionblock note"><table><tbody><tr><td class=icon><i class="fa icon-note" title=Note></i></td><td class=content><div class=paragraph><p>De stappen in deze sectie zijn alleen nodig indien Apache is ingesteld om de pid- of loginformatie buiten <span class=filename>/var</span> te schrijven. Standaard houdt Apache het pid-bestand in <span class=filename>/var/run/httpd.pid</span> en de logbestanden in <span class=filename>/var/log</span>.</p></div></td></tr></tbody></table></div><div class=paragraph><p>Er wordt nu aangenomen dat Apache de logbestanden in een map <span class=filename>apache_log_map</span> buiten <span class=filename>/var</span> bewaart. Wanneer deze map op een alleen-lezen bestandssysteem staat, zal Apache geen logbestanden kunnen opslaan, en kan het werkproblemen hebben. Indien dit zo is, is het noodzakelijk om een nieuwe map aan de lijst met mappen in <span class=filename>/etc/rc.d/var</span> die in <span class=filename>/var</span> worden aangemaakt toe te voegen, en om <span class=filename>apache_log_map</span> aan <span class=filename>/var/log/apache</span> te koppelen. Het is ook nodig om de toestemmingen en eigenaarschappen van deze nieuwe map in te stellen.</p></div><div class=paragraph><p>Voeg eerst de map <code>log/apache</code> toe aan de lijst van mappen die in <span class=filename>/etc/rc.d/var</span> aangemaakt moeten worden.</p></div><div class=paragraph><p>Voeg ten tweede deze commando’s toe aan <span class=filename>/etc/rc.d/var</span> na de sectie die mappen aanmaakt:</p></div><div class=listingblock><div class=content><pre class="rouge highlight"><code data-lang=shell><span class=c># chmod 0774 /var/log/apache</span>
<span class=c># chown nobody:nobody /var/log/apache</span></code></pre></div></div><div class=paragraph><p>Verwijder als laatste de bestaande map <span class=filename>apache_log_map</span> en vervang het door een koppeling:</p></div><div class=listingblock><div class=content><pre class="rouge highlight"><code data-lang=shell><span class=c># rm -rf apache_log_map</span>
<span class=c># ln -s /var/log/apache apache_log_map</span></code></pre></div></div></div></div></div><hr><div class=last-modified><p><strong>Last modified on</strong>: 3 november 2021 by <a href="https://cgit.freebsd.org/doc/commit/?id=64acd169b8" target=_blank>Sergio Carlavilla Delgado</a></p></div></div><aside class=toc><div class=toc-content><h3>Table of Contents</h3><nav id=TableOfContents><ul><li><a href=#intro>1. Solid State Disk-apparaten</a></li><li><a href=#kernel>2. Kernelopties</a></li><li><a href=#ro-fs>3. Het <code>rc</code>-deelsysteem en alleen-lezen bestandssystemen</a></li><li><a href=#_een_bestandssysteem_uit_het_niets_opbouwen>4. Een bestandssysteem uit het niets opbouwen</a></li><li><a href=#strategies>5. Systeemstragiën voor kleine en alleen-lezen omgevingen.</a></li></ul></nav><hr><div class=resources><h3>Resources</h3><ul class=contents><li><i class="fa fa-file-pdf-o" aria-hidden=true title="Download PDF"></i><a href=https://download.freebsd.org/doc/nl/articles/solid-state/solid-state_nl.pdf>Download PDF</a></li><li><i class="fa fa-pencil-square-o" aria-hidden=true title="Edit this page"></i><a href=https://github.com/freebsd/freebsd-doc/blob/main/documentation/content/nl/_index target=_blank>Edit this page</a></li></ul></div></div></aside></main><footer><div class=footer-container><section class=logo-column><img src=https://docs.freebsd.org/images/FreeBSD-colors.svg width=160 height=50 alt="FreeBSD logo"><div class=options-container><div class=language-container><a id=languages href=https://docs.freebsd.org/nl/languages><img src=https://docs.freebsd.org/images/language.png class=language-image alt="Choose language">
<span>Dutch</span></a></div><div class=theme-container><select id=theme-chooser><option value=theme-system>System</option><option value=theme-light>Light</option><option value=theme-dark>Dark</option><option value=theme-high-contrast>High contrast</option></select></div></div></section><section class=about-column><h3 class=column-title>About</h3><ul class=column-elements-container><li><a href=https://www.freebsd.org/about/ target=_blank class=column-element>FreeBSD</a></li><li><a href=https://freebsdfoundation.org/ target=_blank class=column-element>FreeBSD Foundation</a></li><li><a href=https://www.freebsd.org/where/ target=_blank class=column-element>Get FreeBSD</a></li><li><a href=https://www.freebsd.org/internal/code-of-conduct target=_blank class=column-element>Code of Conduct</a></li><li><a href=https://www.freebsd.org/security/ target=_blank class=column-element>Security Advisories</a></li></ul></section><section class=documentation-column><h3 class=column-title>Documentation</h3><ul class=column-elements-container><li><a href=/nl class=column-element>Documentation portal</a></li><li><a href=https://man.FreeBSD.org target=_blank class=column-element>Manual pages</a></li><li><a href=https://papers.FreeBSD.org target=_blank class=column-element>Presentations and papers</a></li><li><a href=https://docs-archive.freebsd.org/doc/ target=_blank class=column-element>Previous versions</a></li><li><a href=https://docs-archive.freebsd.org/44doc/ target=_blank class=column-element>4.4BSD Documents</a></li><li><a href=https://wiki.freebsd.org/ target=_blank class=column-element>Wiki</a></li></ul></section><section class=community-column><h3 class=column-title>Community</h3><ul class=column-elements-container><li><a href=https://docs.freebsd.org/nl/articles/contributing class=column-element>Get involved</a></li><li><a href=https://forums.freebsd.org/ target=_blank class=column-element>Community forum</a></li><li><a href=https://lists.freebsd.org/ target=_blank class=column-element>Mailing lists</a></li><li><a href=https://wiki.freebsd.org/IRC/Channels target=_blank class=column-element>IRC Channels</a></li><li><a href=https://bugs.freebsd.org/bugzilla/ target=_blank class=column-element>Bug Tracker</a></li></ul></section><section class=legal-column><h3 class=column-title>Legal</h3><ul class=column-elements-container><li><a href=https://freebsdfoundation.org/donate/ target=_blank class=column-element>Donations</a></li><li><a href=https://www.freebsd.org/copyright/freebsd-license/ target=_blank class=column-element>Licensing</a></li><li><a href=https://www.freebsd.org/privacy/ target=_blank class=column-element>Privacy Policy</a></li><li><a href=https://www.freebsd.org/copyright/ target=_blank class=column-element>Legal notices</a></li></ul></section><section class=copyright-column><p>&copy; 1994-2024 The FreeBSD Project. All rights reserved</p><span>Made with <span class=heart>♥</span> by the FreeBSD Community</span></section></div></footer></body></html>